<html>
  <head>
	<meta charset="UTF-8">
  </head>
  <body>
<h1>Keikkapaikat</h1>

<h2>1. Lyhyesti</h2>

<p>Keikkapaikat on tietokantaohjelma, jonka avulla voi tallentaa tietoja
Suomen keikkapaikoista erityisesti tanssi- ja iskelmägenressä.</p>

<h2>2. Ohjelman käynnistys</h2>

<p>Ohjelma käynnistetään komennolla <code>java -jar Keikkapaikat.jar</code>, tai jos
käytössäsi on Java Runtime, klikkaa Keikkapaikat.jar-tiedostoa hiiren
oikealla napilla ja valitse 'Avaa ohjelmassa -> Java Runtime'. Ohjelma vaatii
toimiakseen tiedoston <code>keikkapaikat/kunnat.dat</code>.</p>

<h2>3. Pääikkuna</h2>

<p>Pääikkuna koostuu <em>valikkorivistä</em>, <em>keikkapaikkalistasta</em> sekä valitun
keikkapaikan tiedot ja yhteystiedot sisältävästä <em>tietoalueesta</em>.</p>

<h3>3.1 Valikkorivi</h3>

<p>Valikkorivillä on kolme alasvetovalikkoa:</p>

<ol>
<li>Tiedosto - <strong>Tallenna</strong> muutokset tiedostoihin tai <strong>Lopeta</strong> ohjelma.</li>
<li>Muokkaa - <strong>Lisää</strong> uusi keikkapaikka tai <strong>Poista</strong> valittu keikkapaikka.</li>
<li>Apua - Näytä tämä <strong>Ohje</strong> tai näytä <strong>Tietoja</strong> uudessa ikkunassa.</li>
</ol>

<h3>3.2 Keikkapaikkalista</h3>

<p>Keikkapaikkalistassa näkyy tietokannan sisältämät keikkapaikat, joita
klikkaamalla voi valita, minkä keikkapaikan tiedot näkyvät ikkunassa.</p>

<p>Listan alla ovat napit <strong>Lisää</strong> ja <strong>Poista</strong>, jotka toimivat samoin kuin
Muokkaa-valikon toiminnot: niillä voi siis lisätä uuden keikkapaikan
tai poistaa valitun keikkapaikan.</p>

<p>Lisäksi alaosasta löytyy hakukenttä, jolla voi etsiä keikkapaikkoja nimen,
kunnan tai maakunnan perusteella. Kun hakukentään kirjoittaa jotakin,
listaan suodattuvat ne keikkapaikat, joiden nimistä löytyy annettu
merkkijono, tai joidenka kunnat tai maakunnat alkavat annetulla merkkijonolla.
<strong>Tyhjennä</strong>-napista voi tyhjentää hakukentän, jolloin kaikki keikkapaikat
palaavat näkyviin.</p>

<h3>3.3 Tietoalue</h3>

<p>Tietoalue näyttää kaikki valitun keikkapaikan tiedot ja kuvaukset keikkapaikan
käytännön järjestelyistä. Huomaa, että tekstikenttiin annetut tiedot jäävät
voimaan vasta, kun olet painanut rivinvaihtonäppäintä. Lisäksi muutetut tiedot
tallennetaan kovalevylle vain, kun valitset <strong>Tiedosto</strong>-valikosta kohdan
<strong>Tallenna</strong>.</p>

<ol>
<li>Nimi -- Keikkapaikan nimi</li>
<li>Lähiosoite -- Keikkapaikan osoite. Osoitekentän vieressä oleva <strong>Avaa</strong>-nappi avaa
oletusselaimessa Google Maps -sivun.</li>
<li>Kunta -- Keikkapaikan kunta. Ohjelma tarkistaa kunnan oikeellisuuden ja liittää
siihen maakunnan automaattisesti. Riittää kirjoittaa kunnan nimen alkua ja painaa
enteriä.</li>
<li>Maakunta -- Keikkapaikan maakunta, jonka ohjelma määrittelee automaattisesti
kunnan perusteella.</li>
<li>Nettisivut -- Keikkapaikan nettisivut. Tekstikentän vieressä oleva <strong>Avaa</strong>-nappi
avaa osoitteen oletusselaimessa.</li>
<li>Yhteystiedot -- Keikkapaikan yhteystiedot. Voit lisätä enintään kaksi
puhelinnumeroa ja/tai sähköpostiosoitetta.</li>
<li>Roudaus -- Kuvaile roudaus keikkapaikalle.</li>
<li>Lavan koko -- Etenkin lavan pienuus tai mataluus on hyvä mainita</li>
<li>Voimavirtapistoke -- Mistä löytyy lähin voimavirtapistoke. Mahdollisesti kannattaa
mainita myös, onko kyseessä 16A vai 32A liitin.</li>
<li>Talon valot -- Onko talossa omaa esiintymistekniikkaa, ja jos on, minkälaista.</li>
<li>Talon PA -- Onko talossa omaa äänentoistoa, ja jos on, minkälaista.</li>
<li>Talon taukomusiikki -- Haluaako talo hoitaa taukomusiikin, vai soittaako bändi
omalla soittorasiallaan. Tähän kannattaa myös lisätä maininta, jos taukomusiikkia
ei tarvita.</li>
<li>Savukoneen käyttö -- Saako paikassa käyttää savukonetta, millaista savua saa
käyttää ja vaatiiko esim. ennakkoilmoituksen.</li>
<li>Muita huomioita -- Lisää tähän sellaiset huomiot, jotka eivät sovi aiempiin
kategorioihin.</li>
<li>Ruokailu ja majoitus -- Järjestääkö keikkapaikka lämpimän ruuan ja yöpymisen.</li>
</ol>

<h2>4. Bugeja tai muita huomioita?</h2>

<p>Lähettäkää virheraportit ja kehitysehdotukset osoitteeseen
<a href="mailto:juho.karppinen@gmail.com">juho.karppinen@gmail.com</a>.</p>
  </body>
</html>
